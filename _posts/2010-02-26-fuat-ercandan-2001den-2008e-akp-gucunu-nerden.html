--- 
permalink: /fuat-ercandan-2001den-2008e-akp-gucunu-nerden/index.html
layout: post
title: "Fuat Ercan'dan \"2001'den 2008'e AKP g\xC3\xBCc\xC3\xBCn\xC3\xBC nerden al\xC4\xB1yor\" analizi"
published: true
categories: []

---
<div class="posterous_bookmarklet_entry">
      <blockquote class="posterous_long_quote"><h2>AKP gücünü nereden alıyor?</h2>
<p>Yani sahayı eş zamanlı olarak siyasi iktidar (AKP iktidarı) düzenliyor. Ama burada sorulması gereken temel soru, "AKP gücünü nereden alıyor?". AKP iktidarı gücünü, oligarşik bir hal alan ama kendi içinde çelişkiler yaşayan sermayeden, hâlâ birikim ve benzeri fayda bekleyen kesimlerden, daha da önemlisi kültürel bilinçdışını harekete geçirdiği kesimlerden alıyor.</p>
<p>AKP'nin, gücünün önemli bir kısmını, farklılaşan sermayelerden aldığını söyleyebiliriz. AKP bir yandan Türkiye'nin uzun zamandır büyük sermayesi olan sermaye kesimlerinin belirli bir kesiminin desteğini arkasına almakla kalmadı, son zamanlarda hızla yükselen yeni sermaye gruplarının da desteğini aldı. Ve Sanayi Bakanlığı dolayında ihracata yönelecek küçük orta boy işletmelerden de destek alıyor hâlâ.</p>
<p>Yukarıda işaret ettiğimiz, doğal kaynakların (su havzaları-ormanlar vs) ve özelleştirme ya da kamu ihalelerinin açtığı yeni sermaye değerlendirme alanları, gerek erken gerekse geç sermaye birikimi yapan aile/şirketlerinin desteğini canlı tutuyor. Yani bu kesimler arasında çatışmalar sürerken emekçi kesimleri, kadınları ve çevreyi tahrip edecek goller de atılıyor.</p>
<p>Kısaca ama önemli olduğu için ısrarla tekrar edilmesi gereken şey: Siyasi iktidar öncekinden farklı olarak hem önceden birikim yapan büyük sermaye grubunun hem de yeni gelişen sermaye grubunun gücünü arkasına alarak farklılaşmayı gerçekleştirmek istiyor.</p></blockquote>

<div class="posterous_quote_citation">via <a href="http://www.bianet.org/bianet/siyaset/120289-bu-bir-temizlik-harekati-ortalik-toz-duman">bianet.org</a></div>
    <p></p></div>
